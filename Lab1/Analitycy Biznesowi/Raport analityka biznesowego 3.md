# Raport dot. Wymagań Biznesowych
*autor: Mateusz Sobol*

### II. Opis Problemu Biznesowego i Celu Projektu

#### 2.1 Opis aktualnej sytuacji biznesowej
  Aktualnie na rynku znajduje się wiele usług kateringowych. Każda z nich posiada własną stronę internetową, wymagającą utworzenia konta. Stron z recenzjami jest wiele, ale często nie posiadają wszystkich dostępnych na rynku ofert.  Osoby poszukujące usług kateringowych, poświęcają dużo czasu na przeglądanie różnych stron internetowych oraz analizowanie recenzji. Nawet jak znajdą interesującą ich ofertę, często nie zadowala ich w pełni i są zmuszeni do korzystania z wielu usług kateringowych.

#### 2.2 Problemy i wyzwania
  Największym wyzwaniem będzie zapewnienie jak największej dostępności systemu. System musi być wielojęzyczny, wieloplatformowy oraz niezawodny, aby dotrzeć do jak największej liczby klientów. Ponadto, dużym wyzwaniem stanowić będzie komunikacja z usługami kateringowymi.

#### 2.3 Cel projektu
  Celem jest utworzenie systemu informatycznego, który zbierałby oferty kateringowe w jednym miejscu i umożliwiał użytkownikowi szybkie i łatwe odnalezienie ofert. Ponadto, użytkownik mógłby zamawiać różne dania z różnych firm w formie jednego posiłku oraz zamawiać spersonalizowane diety. System ma być też platformą dla producentów, gdzie mogą się reklamować w formie postów publikowanych w ramach profilu producenta oraz zdobyć dostęp do większej ilości klientów.

#### 2.4 Korzyści płynące z realizacji projektu
 Firmy kateringowe otrzymują możliwość łatwego i bezpiecznego publikowania swoich ofert oraz przeglądania swoich statystyk. Ponadto, mają możliwość reklamowania swoich ofert i zdobycia dostępu do większej ilości klientów. 
 Dla użytkowników główną korzyścią jest zwiększenie wygody.Mogą oni w łatwy sposób odnaleźć usługi kateringowe, mieszać ich oferty oraz sprawdzać recenzje. Otrzymują łatwy system śledzenia promocji, a dodatkowo otrzymują rekomendację na podstawie historii zamówień, co pozwala im na odkrywanie nowych dań.